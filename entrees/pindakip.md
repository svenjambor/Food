500 gram kippendijfilet in blokjes gesneden

1 ui gesnipperd

3 teentjes knoflook geraspt

3 centimeter verse gember geraspt

1 eetlepel crispy chili olie

5 eetlepels ketjap manis

1 flinke eetlepel ketchup

4 flinke eetlepels pindakaas

1,5 theelepel kerriepoeder

1,5 theelepel paprikapoeder

flinke snuf versgemalen zwarte peper

snuf zout naar smaak

250 milliliter kokosmelk
(Go-Tan)

1/2 limoen sap nodig

3 eetlepels zonnebloemolie
Rijst

300 gram basmati rijst

1 kipbouillon blokje
(Maggi)

600 milliliter water

2 eetlepels zonnebloemolie
Extra's (optioneel)

kroepoek

3 stengels bosui fijngesneden

gefrituurde uitjes

seroendeng

atjar

gezouten pinda's
(Duyvis)
Direct in je mandje bij:
Albert HeijnJumbo


Instructies

Begin met het maken van de rijst
Verhit 2 eetlepels zonnebloemolie in een middelgrote pan. Voeg de rijst en het verkruimelde kipbouillon blokje toe en bak kort mee. Voeg 600 milliliter water toe en breng aan de kook.
Zet het vuur lager en laat met de deksel op de pan 8-10 minuten zachtjes koken tot er gaatjes in de rijst ontstaan. Zet het vuur uit en laat de rijst nog 10-15 minuten met de deksel op de pan staan.
Maak ondertussen de kip in romige pindasaus
Bestrooi de fijngesneden kip met 1,5 theelepel kerriepoeder, 1,5 theelepel paprikapoeder en een snuf zout en flinke snuf versgemalen zwarte peper.
Verhit in een koekenpan of hapjespan 3 eetlepels zonnebloemolie . Fruit de ui, knoflook en gember kort aan. Voeg de kip toe en bak rondom goudbruin.
Voeg dan 1 eetlepel crispy chili olie, 1 flinke eetlepel ketchup, 4 flinke eetlepels pindakaas en 5 eetlepels ketjap manis toe en roer goed door.
Schenk 250 milliliter kokosmelk erbij en laat de saus 10 minuten zachtjes pruttelen tot hij romig is en iets ingedikt is.
Breng eventueel op smaak met extra peper, zout en/of het sap van een 1/2 limoen.
Serveer de kip in romige pindasaus met de rijst en garneer met bosui, extra crispy chili olie, gefrituurde uitjes, gezouten pinda's, seroendeng en/of eventueel kroepoek.